## Ілон Маск готовий впровадити в Україні проекти з енергозбереження.  
---
Засновник SpaceX і Tesla Ілон Маск висловив готовність щодо запуску в Україні проекту зі збереження відновлюваної енергії.
Про це він повідомив у Twitter.
Під постом Маска про проект з енергозбереження в Австралії його запитали про можливість створення схожого в Україні. 
На це Маск відповів:  
> "Звичайно. Просто ознайомтеся з моїм попереднім твітом про ціну (250 доларів за кВт/год на рівні пакета). 
Сайт скоро оновимо, тому буде повна прозорість", — написав він.  

![](https://eimg.pravda.com/images/doc/4/1/41a794b-----.png)  
Громадське зауважує, що своєю чергою прем’єр-міністр України Володимир Гройсман відреагував на повідомлення Маска та запропонував поговорити про це детальніше.  
> "Дякую, цікава ідея. Україна дуже хоче стати випробувальним полігоном для інновацій.Давайте поговоримо про це докладніше", — написав Гройсман.

![](http://www.segodnya.ua/img/forall/users/2852/285255/new/222.jpg)